<h1 id="অপরিবর্তনীয়তা-abroot">অপরিবর্তনীয়তা (<code class="language-plaintext highlighter-rouge">abroot</code>)</h1>

<p><code class="language-plaintext highlighter-rouge">abroot</code> এমন একটি ইউটিলিটি যা ২ টি (A⟺B) রুট বিভাজনের মাঝে অদলবদল ঘটানোর মাধ্যমে অপরিবর্তনীয়তা ও পারমাণবিকতা প্রদান করে। এছাড়াও এটি একটি অদলবদলকরণ শেলের মাধ্যমে চাহিদা-মাফিক অদলবদলের সুযোগ প্রদান করে।</p>

<h2 id="যেভাবে-এটি-কাজ-করে">যেভাবে এটি কাজ করে</h2>

<p>লিনাক্স ফাইল ব্যবস্থাপনা মূলত একটি ক্রমোচ্চ শ্রেণিবিভাগমূলক ফাইল ব্যবস্থাপনা যা রুট ও অন্যান্য ডিরেক্টরিগুলি ধারণ করে।
রুট হচ্ছে প্রধান ক্রমোচ্চ শ্রেণিবিভাগমূলক ডিরেক্টরি যা অন্যান্য সকল ডিরেক্টরিকে ধারণ করে।
অপরিবর্তনীয় ফাইল ব্যবস্থাপনাগুলিতে রুট বিভাজনটি রিড-ওনলি থাকে, যা গুরুত্বপূর্ণ প্যাকেজসমূহ, যেমন ড্রাইভার ইত্যাদিকে হোস্টে ইনস্টল করতে বাঁধা দেয়।</p>

<p><code class="language-plaintext highlighter-rouge">abroot</code> আপনাকে ফাইল ব্যবস্থাপনার অপরিবর্তনীয়তা বজায় রেখেই কার্নেল মড্যুলসমূহ, ড্রাইভারসমূহ ও অন্যান্য গুরুত্বপূর্ণ প্যাকেজগুলি ইন্সটল করার সুযোগ প্রদান করে।</p>

<p>যখন <code class="language-plaintext highlighter-rouge">abroot</code>-এ কোনো কমান্ড রান করা হয়, তখন দ্বিতীয় রুট বিভাজনে একটি অদলবদলকরণ শেলের মাধ্যমে একটি অদলবদল প্রক্রিয়া শুরু হয়। যদি অদলবদল প্রক্রিয়াটি সফল হয়, তাহলে একটি প্রলেপ ব্যবহারের মাধ্যমে পরিবর্তনগুলি প্রয়োগ করা হয় এবং একটি রিবুটের মাধ্যমে বর্তমানে সচল বুট বিভাজনে পরিবর্তনগুলি সমন্বয়সাধন করা হয়। আর যদি অদলবদল প্রক্রিয়াটি ব্যর্থ হয়, তাহলে কোনো পরিবর্তনই প্রয়োগ করা হয় না (পারমাণবিকতা নামক একটি বৈশিষ্ট্য উপলদ্ধ থাকার দরুন)। এছাড়াও <code class="language-plaintext highlighter-rouge">abroot</code> আপনাকে <code class="language-plaintext highlighter-rouge">abroot shell</code> কমান্ড ব্যবহারের মাধ্যমে চাহিদা-মাফিক অদলবদলের সুযোগ দেয়।</p>

<p><code class="language-plaintext highlighter-rouge">abroot</code> এর জন্য আবশ্যক হওয়ায় ভ্যানিলা ওএস ইনস্টলেশনের সময় উভয় অবস্থার জন্য স্বতন্ত্র রুট ও বুট বিভাজন তৈরি করে (প্রতি রুট বিভাজনে 20GB করে)।</p>

<h2 id="অবস্থাবলি">অবস্থাবলি</h2>

<p><code class="language-plaintext highlighter-rouge">abroot</code> এর দুইটি অবস্থা রয়েছে - বর্তমান ও ভবিষ্যৎ। যখন আপনি প্রথমবারের মতো আপনার ভ্যানিলা ওএস ইনস্টলেশনে অবস্থান করেন, তখন বর্তমান অবস্থাটি থাকে A। আর যখন আপনি সিস্টেম রিবুট করেন, তখন অবস্থাটি স্বয়ংক্রিয়ভাবে B-তে পরিবর্তিত হয়ে যায়। যখন আপনি <code class="language-plaintext highlighter-rouge">abroot</code> ব্যবহার করে কোনো প্যাকেজ ইন্সটল করেন, তখন এটি ভবিষ্যৎ রুট বিভাজনে ইনস্টল হয় এবং একটি রিবুটের পর বর্তমান রুট বিভাজনের সাথে সমন্বয় সাধিত হয়।</p>

<h2 id="আপডেটসমূহ">আপডেটসমূহ</h2>

<p><code class="language-plaintext highlighter-rouge">abroot</code> প্রোগ্রামটি <code class="language-plaintext highlighter-rouge">kso</code> নামক একটি ইউটিলিটিকে ক্ষমতায়ন করে যা স্মার্ট স্বয়ংক্রিয় আপডেট এবং আড়ালে থেকে ভবিষ্যৎ রুট বিভাজনে আপডেটগুলি ইনস্টল করার সুযোগ দেয়। এটি সময় বাঁচায় কারণ এতে রিবুটের সময় অফলাইন আপডেটের প্রয়োজন হয় না।</p>

<h2 id="কার্নেল-প্যারামিটারসমূহ">কার্নেল প্যারামিটারসমূহ</h2>

<p><code class="language-plaintext highlighter-rouge">abroot</code> আপনাকে কাস্টম কার্নেল প্যারামিটারসমূহ সেট করার সুযোগ দেয়, যা কখনো কোনো ড্রাইভার বা কাস্টম সেটআপের ক্ষেত্রে প্রয়োজন হতে পারে। ডিফল্ট অবস্থায়, <code class="language-plaintext highlighter-rouge">abroot</code> <code class="language-plaintext highlighter-rouge">/etc/default/abroot_kargs</code> এ থাকা কন্টেন্টগুলো রিড করে, যা কখনোই সম্পাদনা করা <strong>উচিত নয়</strong>। এর পরিবর্তে, আপনার প্যারামিটারগুলো ম্যানেজ করতে নীচের কমান্ডটি ব্যবহার করুন :</p>

<div class="language-plaintext highlighter-rouge"><div class="highlight"><pre class="highlight"><code>sudo abroot kargs edit
</code></pre></div></div>

<p>উপরের কমান্ডটি প্যারামিটার ফাইলটি ডিফল্ট কমান্ড-লাইন টেক্সট এডিটরে ওপেন করবে। (ডিফল্টটি হচ্ছে <code class="language-plaintext highlighter-rouge">nano</code>।)</p>

<p><a href="https://www.kernel.org/doc/html/v4.14/admin-guide/kernel-parameters.html">কার্নেল প্যারামিটারসমূহ</a> অবশ্যই স্পেস ব্যবহারের মাধ্যমে আলাদা রাখতে হবে এবং তাদের মাঝে কোনোভাবেই কোনো লাইন ব্রেক (নতুন লাইন) থাকতে <strong>পারবে না</strong>। আরও লক্ষনীয়, আপনার কোনোভাবেই ডিফল্ট প্যারামিটারগুলি অপসারণ করা উচিত হবে না যদি না জানেন আপনি কী করছেন। কারণ এগুলো পরিবর্তনের কারণে আপনার সিস্টেম আনবুটেবল হয়ে যেতে পারে।</p>

<p><strong>দ্রষ্টব্য</strong>: কার্নেল প্যারামিটারগুলি শুধুমাত্র আপনার ভবিষ্যৎ রুটে প্রয়োগ করা হবে। তাই কোনো সমস্যা হলে আপনি যে কোনো সময় পূর্বের রুটে প্রবেশ করতে পারবেন।</p>

<h2 id="নামকরণ">নামকরণ</h2>

<p>এবিরুট নামটি দুইটি এ ও বি (A⟺B) রুট বিভাজনের মাঝে অদলবদল প্রক্রিয়ার দিকে ইঙ্গিত করে।</p>

<h2 id="ব্যবহার">ব্যবহার</h2>

<ul>
  <li><a href="/docs/ABRoot/manpage">ম্যানপেজ সহায়িকা</a></li>
  <li><a href="/docs/ABRoot/porting">আপনার ডিস্ট্রিবিউশনে পোর্ট করুন</a></li>
</ul>
